Referaatti ”Lean Primer” -artikkelista (Graig Larman ja Bas Vodde)

Lean filosofia on erityisen hyvin toteutettu Toyotalla. Se tarkoittaa pyrkimystä pitkäaikaisiin ratkaisuihin,
kuitenkin kadottamatta jatkuvaa kehitystä, testaamista ja itsensä haastamista. Lisäksi tärkeä osa sitä on ihmisten 
eli niin työntekijöiden kuin asiakkaiden kunnioittaminen. Kestävän kehityksen periaatteet ovat tärkeät – tuotteiden nopea
ja tehokas valmistus, kehitys ja toimitus, kuitenkin varmistaen parhaan laadun mahdollisimman edullisesti. Työntekijöitä
kannustetaan innovoimaan ja ottamaan vastuuta. Myös johtajien on ajoittain aiheellista jalkautua kokemaan arkea ruohonjuuritasolla.
Työntekijöiden kuuluu työskennellä tiimeinä ja jakaa tietoa toisilleen. Pieniä parannuksia tehdään koko ajan ja virheet korjataan
välittömästi. Asioiden kokeileminen on tärkeää eikä virheitä tarvitse pelätä. Suunnitelmia ei pelätä muuttaa, mikäli keksitään
parempi tapa tehdä asioita. Prosesseista kuoritaan pois ylimääräinen turha työ, ja tilaukset tuotetaan saman tien ilman pitkiä
odotusaikoja. Tuotteita tuotetaan ainoastaan pyynnöstä, ei tehdä varastoa. Työn virran kuuluu myös olla tasaista ja ennakoitavaa,
kuten sydämen syke tai muu tasainen liike.
