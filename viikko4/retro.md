Retrospektiivi
Retrospektiivi on projektin tai sprintin lopulla pidettävä tapaaminen, jossa käydään läpi projektin kulku. 
Keskustelun aikana pohditaan, mikä meni erityisen hyvin ja missä on vielä parannettavaa. Lisäksi pohditaan,
miten jatkossa projektia työstetään parhaalla mahdollisella tavalla ja miten parannusehdotukset toteutetaan.
Retrospektiivitekniikoita on erilaisia, esimerkiksi ”Start, Stop, Continue, More of, Less of Wheel” ja 
”Glad, Sad, Mad”.

”Start, Stop, Continue, More of, Less of Wheel” -tekniikassa ajatuksena on, että keskustelun apuna käytetään
ympyrää, joka jaetaan viiteen osaan. Osat nimetään sitten tekniikan nimen mukaisesti. Tämän jälkeen
projektitiimi keskustelee siitä, mitä vielä on tehtävänä, minkä tekeminen pitäisi lopettaa, minkä jatkaa,
mitä pitäisi tehdä lisää ja mitä vähemmän.

”Glad, Sad, Mad”-tekniikassa ideana on ryhmänä listata havaintoja työskentelystä ja sitten luokitella
 nämä nimen mukaisiin luokkiin. Sitten projektitiimi äänestää, mistä havainnoista keskustellaan lisää.
